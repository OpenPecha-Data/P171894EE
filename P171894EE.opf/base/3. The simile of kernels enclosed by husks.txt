rigs kyi bu dag gźan yaṅ ’di lta ste dper na | ’bras sa lu ’am | nas sam | ci tse ’am | ’bru
rnams ni sñiṅ po phub mas yoṅs su bsruṅs pa yin te | de raṅ gi phub ma las ma byuṅ gi bar
du bza’ ba daṅ | bca’ ba daṅ | myaṅ ba’i bya ba mi byed kyi | rigs kyi bu dag skyes pa ’am
| bud med gaṅ dag bza’ ba daṅ | bca’ ba la sogs pa zas skom gyi bya ba ’dod pa de dag gis
brṅas śiṅ brduṅs te | phub ma’i sbubs daṅ phyi śun sel to ||

rigs kyi bu dag de bźin du de bźin gśegs pa yaṅ de bźin gśegs pa’i spyan gyis sems can thams
cad la de bźin gśegs pa ñid | saṅs rgyas ñid raṅ byuṅ ñid | ñon moṅs pa’i sbubs kyi śun pas
dkris śiṅ gnas par mthoṅ ṅo || rigs kyi bu dag de la de bźin gśegs pa yaṅ ñon moṅs pa’i
sbubs kyi śun pa bsal ba daṅ | de bźin gśegs pa ñid yoṅs su sbyaṅ ba daṅ | sems can ’di dag
ji ltar ñon moṅs pa’i sbubs kyi śun pa thams cad las grol te | ’jig rten du de bźin gśegs
pa dgra bcom pa yaṅ dag par rdzogs pa’i saṅs rgyas śes bya ba’i graṅs su ’gro bar ’gyur
sñam nas | sems can rnams la chos ston to ||

de nas de’i tshe bcom ldan ’das kyis tshigs su bcad pa ’di dag bka’ stsal to ||

[3.1] ji ltar ’bru ’am sa lu’i ’bras kyaṅ ruṅ || ci tse ’am ni ’on te nas kyaṅ ruṅ ||ji srid
bar du de dag phub bcas pa || de srid bar du bya ba mi byed de ||[3.2] de dag gis ni brduṅs
nas phub bsal na || bya ba rnam pa maṅ po dag kyaṅ byed ||sñiṅ po phub ma ldan pa de dag
ni || sems can rnams la bya ba mi byed do ||[3.3] de bźin sems can kun gyi saṅs rgyas sa
|| ñon moṅs rnams kyis khebs par ṅas mthoṅ nas ||ṅas ni de dag rnam par sbyaṅ ba daṅ || saṅs
rgyas myur thob bya phyir chos ston to ||[3.4] sems can kun la ṅa ’dra’i chos ñid ni ||
ñon moṅs brgya yis dkris nas gaṅ yod pa ||de ni rnam sbyaṅs thams cad ji lta bur || rgyal
bar myur ’gyur bya phyir chos ston to ||

