rigs kyi bu dag gźan yaṅ ’di lta ste dper na | sbraṅ tshaṅ zlum po śiṅ gi yal ga la ’phyaṅ ba
|| buṅ ba ’bum gyis kun tu bsruṅs śiṅ || sbraṅ rtsis yoṅs su gaṅ ba źig yod la || de nas
sbraṅ rtsi ’dod pa’i mi źig gis srog chags kyi rnam pa buṅ ba de dag thabs mkhas pas bskrad
nas | sbraṅ rtsi des sbraṅ rtsi’i bya ba byed do || rigs kyi bu dag de bźin du sems can
thams cad kyaṅ sbraṅ tshaṅ daṅ ’dra ste | de la saṅs rgyas ñid ñon moṅs pa daṅ | ñe ba’i
ñon moṅs pa bye ba phrag ’bum gyis śin tu bsruṅs pa | de bźin gśegs pa’i ye śes mthoṅ bas
rig go || rigs kyi bu dag ji ltar sbraṅ tshaṅ gi naṅ na | sbraṅ rtsi buṅ ba bye ba phrag ’bum
gyis kun tu bsruṅs pa yod par skyes bu mkhas pa źig gis śes pas rig pa de bźin du | sems
can thams cad la yaṅ saṅs rgyas ñid ñon moṅs pa daṅ | ñe ba’i ñon moṅs pa bye ba phrag
’bum gyis kun tu bsruṅs pa yod par de bźin gśegs pa’i ye śes mthoṅ bas rig ste |

rigs kyi bu dag de la de bźin gśegs pa yaṅ thabs la mkhas pas buṅ ba bsal ba de bźin du sems
can de dag gi ’dod chags daṅ | źe sdaṅ daṅ | gti mug daṅ | ṅa rgyal daṅ | rgyags pa daṅ |
’chab pa daṅ | khro ba daṅ | gnod sems daṅ | phrag dog daṅ | ser sna la sogs pa’i ñon moṅs
pa daṅ | ñe ba’i ñon moṅs pa rnams bsal nas | ji ltar sems can de dag la yaṅ ñon moṅs pa
daṅ | ñe ba’i ñon moṅs pa de dag gis ñe ba’i ñon moṅs pa can du mi ’gyur ba daṅ | gnod par
mi ’gyur ba de lta de ltar chos ston to || de bźin gśegs pa’i ye śes mthoṅ ba de rnam par
sbyaṅs nas | ’jig rten na de bźin gśegs pa’i bya ba byed de | rigs kyi bu dag ṅa’i de bźin
gśegs pa’i mig yoṅs su dag pa des | ṅas sems can thams cad de ltar mthoṅ ṅo ||

de nas de’i tshe bcom ldan ’das kyis tshigs su bcad pa ’di dag bka’ stsal to ||

[2.1] ji ltar ’di na sbraṅ tshaṅ yod pa la || buṅ bas kun tu bsruṅs śiṅ sbas gyur pa ||mi gaṅ
sbraṅ rtsi ’dod pas de mthoṅ nas || de ni buṅ ba rab tu skrod par byed ||[2.2] de bźin ’dir
yaṅ sbraṅ tshaṅ lta bu ni || srid pa gsum gyi sems can thams cad do ||de dag ñon moṅs
bye ba maṅ ba ste || ñon moṅs dbus na de bźin gśegs ’dug mthoṅ ||[2.3] ṅa yaṅ saṅs rgyas rnam
par sbyaṅ don du || buṅ ba skrod pa lta bur ñon moṅs sel ||gaṅ gis ñon moṅs bye ba gnod
’gyur ba || chos rnams ’dir ni thabs kyis rab ston te ||[2.4] de dag ji ltar de bźin gśegs
gyur la || ’jig rten kun tu rtag tu bya byed ciṅ ||spobs ldan ji ltar sbraṅ ma’i sbraṅ
rtsi yi || snod ’dra’i chos ston ’gyur bar bya phyir ro ||

