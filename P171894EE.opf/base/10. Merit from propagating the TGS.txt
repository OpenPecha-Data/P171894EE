de nas bcom ldan ’das kyis byaṅ chub sems dpa’ rdo rje’i blo gros la bka’ stsal pa | rdo rje’i
blo gros rigs kyi bu ’am | rigs kyi bu mo khyim pa ’am | rab tu byuṅ ba yaṅ ruṅ ste | gaṅ
źig de bźin gśegs pa’i sñiṅ po’i chos kyi rnam graṅs ’di ’dzin pa daṅ | ’chaṅ ba daṅ |
klog pa daṅ | kun chub par byed pa daṅ | glegs bam du byas te ’jog pa daṅ | gźan dag la yaṅ
rgya cher ’chad pa daṅ | yaṅ dag par rab tu ston pa de bsod nams maṅ du skyed par ’gyur
ro ||

rdo rje’i blo gros yaṅ byaṅ chub sems dpa’ gźan gaṅ źig de bźin gśegs pa’i ye śes bsgrub pa’i
phyir brtson par gyur la | ’jig rten gyi khams re rer yaṅ saṅs rgyas thams cad la yaṅ mchod
pa’i phyir | rdzu ’phrul bsgrubs nas ’di lta bu’i tiṅ ṅe ’dzin la sñoms par źugs te |
tiṅ ṅe ’dzin gyi stobs bskyed pa des saṅs rgyas kyi źiṅ bye ba khrag khrig ’bum phrag gaṅga’i
kluṅ gi bye ma bas kyaṅ maṅ ba rnams su | gaṅ gā’i kluṅ gi bye ma bas kyaṅ maṅ ba’i saṅs
rgyas bcom ldan ’das byaṅ chub sems dpa’ rnams daṅ bcas pa | ñan thos kyi dge ’dun daṅ
bcas pa bźugs śiṅ gnas pa’i de bźin gśegs pa re re la yaṅ khaṅ pa brtsegs pa | dus su bde
ba | rgyar dpag tshad tsam la | ’phaṅ du dpag tshad bcu pa | rin po che thams cad las byas
pa | lha’i dri źim po daṅ ldan pa | me tog sil ma sna tshogs bkram pa | loṅs spyod kha na
ma tho ba med pa thams cad daṅ ldan pa | ’bum phrag gaṅga’i kluṅ lṅa bcu’i bye ma sñed ñin
re źiṅ phul te | bskal pa ’bum du tshaṅ ba’i bar du ’di lta bu’i mchod pa byed pa bas |rigs
kyi bu ’am | rigs kyi bu mo gaṅ gźan źig byaṅ chub tu sems bskyed de | de bźin gśegs pa’i
sñiṅ po’i chos kyi rnam graṅs ’di las dpe gcig tsam lus la ’chaṅ ṅam | glegs bam du gnas
par byed na | rdo rje’i blo gros de’i bsod nams mṅon par ’du byed pa de la | bsod nams
mṅon par ’du byed pa sṅa mas brgya’i cha daṅ | stoṅ gi cha daṅ | ’bum gyi cha daṅ | graṅs
daṅ | cha daṅ | bgraṅ ba daṅ | dper yaṅ ñe bar mi ’gro ste | rgyur yaṅ mi bzod do ||

rdo rje’i blo gros yaṅ byaṅ chub sems dpa’ gaṅ saṅs rgyas kyi chos yoṅs su tshol bas | saṅs
rgyas bcom ldan ’das de dag las de bźin gśegs pa re re la yaṅ bskal pa ’bum tshaṅ gi bar du
| śiṅ man da ra ba’i me tog khal bźi pa ’bum ’thor la || rdo rje’i blo gros dge sloṅ ṅam
| dge sloṅ ma ’am | dge bsñen nam | dge bsñen ma źig gis | byaṅ chub tu sems bskyed de |
de bźin gśegs pa’i sñiṅ po’i chos kyi rnam graṅs ’di thos nas | thal mo lhan cig sbyar te
| rjes su yi raṅ ṅo źes tshig gcig smras na | rdo rje’i blo gros bsod nams mṅon par ’du bya
ba daṅ | dge ba mṅon par ’du bya ba de la me tog daṅ | me tog phreṅ phul ba daṅ ldan pa
| de bźin gśegs pa la bźag pa’i bsod nams mṅon par ’du bya ba daṅ | dge ba mṅon par ’du bya
ba sṅa ma des | brgya’i cha daṅ | stoṅ gi cha daṅ | ’bum gyi cha daṅ | graṅs daṅ | cha daṅ
| bgraṅ ba daṅ | dper yaṅ ñe bar mi ’gro ste | rgyur yaṅ mi bzod do ||

de nas de’i tshe bcom ldan ’das kyis tshigs su bcad pa ’di dag bka’stsal to ||

[10.1] sems can la la gaṅ źig byaṅ chub la || mos pa bskyed nas ’di ñan ’dzin pa ’am ||yi ger
’dri ’am glegs bam gźag byed ciṅ || gus daṅ bcas pas tshigs bcad gcig bśad dam ||[10.2]
de bźin gśegs pa’i sñiṅ po ’di thos nas || gaṅ źig byaṅ chub mchog ’di tshol byed na ||bsod
nams phuṅ po ji tsam skyed ’gyur ba || de yi phan yon ’dir ni mñan par gyis ||[10.3] rdzu
’phrul stobs mchog ’di la gnas nas su || dpa’ bo bskal pa dag ni stoṅ bar du ||phyogs bcu
rnams su mi yi gtso bo dag || ñan thos bcas pa rnams la sti staṅ byed ||[10.4] ji ltar gaṅga
stoṅ maṅ bye ba bas || de bas lhag pa bsam gyis mi khyab pa’i ||gźal med khaṅ mchog rin
chen las byas pa || ’jig rten slob dpon re re la yaṅ phul ||[10.5] de dag ’phaṅ du dpag
tshad bcu yod la || chu daṅ rgyar ni dpag tshad gcig yod pa ||spos daṅ bdug pa dag daṅ rab
ldan la || de na rin chen las byas khri bśams śiṅ ||[10.6] dar daṅ bcos bu’i ras ni brgya
btiṅ ba’i || khri dag daṅ ni khri stan gźan rnams kyaṅ ||ji ltar gaṅga’i kluṅ bźin dpag
med pa || rgyal ba gcig la dbul ba byas gyur la ||[10.7] rgyal ba gaṅ dag ’jig rten khams
bźugs pa || ji ltar gaṅga’i bye ma bas maṅ ba ||rgyal ba de dag rnams la de ltar phul || kun
la gus par mchod pa byed pa bas ||[10.8] mkhas pa gaṅ źig mdo sde ’di thos nas || dpe gcig
tsam źig yaṅ dag ’dzin byed dam ||bzuṅ nas mi ’ga’ źig la ’chad byed na || de ni de bas
bsod nams phuṅ po maṅ ||[10.9] dpa’ bos bzuṅ ba’i bsod nams ’di la ni || cha daṅ dper yaṅ
de ni ñer mi ’gro ||srog chags dag ni kun gyi skyabs ’gyur źiṅ || de ni myur du byaṅ chub
mchog ’tshaṅ rgya ||[10.10] de bźin gśegs kyi sñiṅ po ’dra yod pa || sems can dag ni kun
gyi chos ñid ’di ||byaṅ chub sems dpa’ mkhas pa gaṅ sems pa || de ni raṅ byuṅ saṅs rgyas
myur du ’gyur ||

