rigs kyi bu dag gźan yaṅ ’di lta ste dper na | dbul po źig gi khyim gyi naṅ gi mdzod kyi ’og
gi sa la gter chen po dbyig daṅ gser gyis rab tu gaṅ ba | mdzod kyi tshad tsam źig mi bdun
srid kyi sas yog pa’i ’og na yod la || gter chen po de mi dbul po de la ’di skad du | kye
mi ṅa ni gter chen po ste | sas yog ciṅ ’dug go źes ni mi smra ste | ’di lta ste | gter
chen po ni sems kyi ṅo bo ñid kyis sems can ma yin pa’o || mi dbul po khyim gyi bdag po de
ni dbul ba’i sems kyis rjes su sems śiṅ de ñid kyi steṅ na rnam par rgyu yaṅ | sa’i ’og na
gter chen po yod pa de ma thos mi śes ma mthoṅ ṅo || rigs kyi bu dag de bźin du sems can
thams cad kyi mṅon par źen pa’i yid la byed pa khyim lta bur gyur pa’i ’og na | de bźin gśegs
pa’i sñiṅ po’i stobs daṅ | mi ’jigs pa daṅ | ma ’dres pa daṅ | saṅs rgyas kyi chos thams
cad kyi mdzod kyi gter chen po yod kyaṅ | sems can de dag gzugs daṅ | sgra daṅ | dri daṅ
| ro daṅ | reg pa la chags pas sdug bsṅal bas ’khor ba na ’khor te | chos kyi gter chen
po de ma thos pas thob par ma gyur ciṅ yoṅs su sbyaṅ ba’i phyir brtson par yaṅ mi byed do
||

rigs kyi bu dag de nas de bźin gśegs pa ’jig rten du byuṅ ste | byaṅ chub sems dpa’i naṅ du
’di lta bu’i chos kyi gter chen po yaṅ dag par rab tu ston to || de dag kyaṅ chos kyi gter
chen po de la mos nas rko ste | de’i phyir ’jig rten na de bźin gśegs pa dgra bcom pa yaṅ
dag par rdzogs pa’i saṅs rgyas rnams śes bya ste | chos kyi gter chen po lta bur gyur nas
| sems can rnams la sṅon ma byuṅ ba’i gtan tshigs kyi rnam pa daṅ | dpe daṅ | byed pa’i gtan
tshigs daṅ | bya ba rnams ston pa gter chen po’i mdzod kyi sbyin bdag chags pa med pa’i
spobs pa daṅ ldan źiṅ | stobs daṅ | mi ’jigs pa daṅ | saṅs rgyas kyi chos maṅ po’i mdzod
du gyur pa yin no || rigs kyi bu dag de ltar de bźin gśegs pa dgra bcom pa yaṅ dag par rdzogs
pa’i saṅs rgyas kyaṅ de bźin gśegs pa’i mig śin tu yoṅs su dag pas | sems can thams cad
de lta bur mthoṅ nas | de bźin gśegs pa’i ye śes daṅ | stobs daṅ | mi ’jigs pa daṅ | saṅs
rgyas kyi chos ma ’dres pa’i mdzod yoṅs su sbyaṅ ba’i phyir | byaṅ chub sems dpa’ rnams
la chos ston to ||

de nas de’i tshe bcom ldan ’das kyis tshigs su bcad pa ’di dag bka’ stsal to ||

[5.1] ji ltar dbul po’i khyim gyi ’og logs na || dbyig daṅ gser gyis gaṅ ba’i gter yod pa ||de
la g-yo ba’am rlom sems yod min te || ṅa ni khyod kyi yin źes de mi smra ||[5.2] de yi
tshe na sems can khyim bdag de || dbul bar gyur la rnam par mi śes śiṅ ||sus kyaṅ de la bsñad
pa med pas na || dbul po de ni de yi steṅ na ’dug ||[5.3] de ltar ṅas ni saṅs rgyas mig
gis su || sems can de dag thams cad dbul ’dra la ||de dag rnams la gter chen yod pa daṅ
|| g-yo ba med ciṅ bde gśegs lus su mthoṅ ||[5.4] ṅas ni de mthoṅ byaṅ chub sems dpa’ la ||
khyod kyis ṅa yi ye śes mdzod zuṅ la ||dbul ba med ciṅ ’jig rten mgon gyur daṅ || bla med
chos gter ’gyur bar gyis śes bstan ||[5.5] gaṅ dag ṅas bstan pa la mos gyur pa || sems can
de dag kun la gter yod do ||gaṅ dag mos nas bdag ñid rtsol byed pa || de dag myur du byaṅ
chub mchog thob ’gyur ||

