rdo rje’i blo gros rigs kyi bu ’am | rigs kyi bu mo las kyi sgrib pas bsgribs pa gaṅ dag de
bźin gśegs pa’i sñiṅ po’i chos kyi rnam graṅs ’di ñan tam | luṅ nod dam | kha ton du byed
dam | ston kyaṅ ruṅ chos kyi rnam graṅs ’di ñan pa daṅ | luṅ nod pa daṅ | kha ton byed pa
daṅ | rab tu ’chad pa daṅ | yi ger ’dri ba de dag la tshegs chuṅ ṅus chos de dag kyaṅ mṅon
sum du ’gyur | las kyi sgrib pa de yaṅ byaṅ bar ’gyur ro || de nas bcom ldan ’das la tshe
daṅ ldan pa kun dga’ bos ’di skad ces gsol to || bcom ldan ’das rigs kyi bu ’am | rigs kyi
bu mo gaṅ las kyi sgrib pas bsgribs par mi ’gyur źiṅ | chos kyi rnam graṅs ’di la brtson
par bgyid pa de dag saṅs rgyas bcom ldan ’das ji sñed cig las maṅ du thos pas chos bstan
pa’i slad du ṅes par ’byuṅ bar ’gyur lags | bcom ldan ’das kyis bka’ stsal pa | kun dga’ bo
rigs kyi bu ’am | rigs kyi bu mo gaṅ dag saṅs rgyas brgya’i chos bstan pa kun tu bzuṅ ba’i
phyir ṅes par ’byuṅ ba dag kyaṅ yod do ||

kun dga’ bo rigs kyi bu ’am | rigs kyi bu mo gaṅ dag saṅs rgyas ñis brgya daṅ | sum brgya daṅ
| bźi brgya daṅ | lṅa brgya daṅ | stoṅ daṅ | ñis stoṅ daṅ | sum stoṅ daṅ | bźi stoṅ daṅ
| lṅa stoṅ daṅ | drug stoṅ daṅ | bdun stoṅ daṅ | brgyad stoṅ daṅ | dgu stoṅ daṅ | khri daṅ
| saṅs rgyas ’bum nas | saṅs rgyas bye ba khrag khrig ’bum gyi bar dag gi chos bstan pa kun
tu bzuṅ ba’i phyir ṅes par ’byuṅ bar ’gyur ba dag kyaṅ yod do || kun dga’ bo byaṅ chub
sems dpa’ gaṅ chos kyi rnam graṅs ’di ’chaṅ ba daṅ | klog pa daṅ | gźan dag la yaṅ rgya cher
yaṅ dag par rab tu ston pa daṅ | glegs bam du byas te | ’chaṅ ba des ’di sñam du bdag gis
deṅ ñid bla na med pa yaṅ dag par rdzogs pa’i byaṅ chub thob bo sñam du sems bskyed par
bya ste | de ni ji ltar da ltar ṅa bźin du lha daṅ | mi daṅ | lha ma yin du bcas pa’i ’jig
rten gyis phyag bya ba’i ’os daṅ | mchod pa’i ’os yin no ||

de nas de’i tshe bcom ldan ’das kyis tshigs su bcad pa ’di dag bka’ stsal to ||

[12.1] byaṅ chub sems dpa’ mdo sde ’di thos nas || bdag gis byaṅ chub dam pa thob par bsam ||gaṅ
gi lag na mdo sde ’di yod pa || de ni ṅa ltar ’jig rten phyag bya’i ’os ||[12.2] de ni
’jig rten mgon po rnam par ’dren || khrid byed rnam par khrid byed bsṅags pa’i ’os ||gaṅ
gi lag na mdo sde ’di yod pa || de ni de ltar chos kyi rgyal źes bya ||[12.3] gaṅ gi lag
na mdo sde ’di yod pa || mi yi khyu mchog chos kyi sgron ma ’dzin ||de ni zla ña lta bur blta
ba’i ’os || ’jig rten mgon po lta bur phyag bya’i gnas ||

bcom ldan ’das kyis de skad ces bka’ stsal nas | byaṅ chub sems dpa’ rdo rje’i blo gros daṅ
| thams cad daṅ ldan pa’i byaṅ chub sems dpa’i tshogs de daṅ | | ñan thos chen po de dag daṅ
| ’khor bźi po daṅ | lha daṅ | mi daṅ | lha ma yin daṅ | dri zar bcas pa’i ’jig rten yi
raṅs te | bcom ldan ’das kyi gsuṅs pa la mṅon par bstod do ||

